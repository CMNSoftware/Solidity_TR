# Solidity

<img src="logo.svg" alt="drawing" width="200"/>

Solidity, akıllı sözleşmelerin uygulanması için geliştirilen nesne yönelimli, üst düzey bir programlama dilidir. Akıllı sözleşmeler, Ethereum ağındaki işlemlerin davranışını yöneten programlardır.

Solidity, C ++, Python ve JavaScript'ten etkilenerek oluşturulmuş ve Ethereum Virtual Machine (EVM)'i hedef alarak tasarlanmıştır.

Solidity statik olarak yazılmıştır. Diğer tüm özelliklerinin yanında, nesneler arası miras ilişkisini, kütüphaneleri ve kullanıcı tanımlı karmaşık türleri desteklemektedir.

Bu dil yardımı ile oylama, kitle fonlaması, açık artırma ve çoklu imza cüzdanları gibi kullanımlar için sözleşmeler oluşturabilirsiniz.

Sözleşmelerin dağıtımını yaparken, en son yayınlanan Solidity sürümünü kullanmalısınız. Bunun nedeni, değişikliklerin yanı sıra yeni özellikler ve hata düzeltmelerinin de düzenli olarak sunulmasıdır. Bu hızlı [değişim ve geliştirmeler sırasında kullandığımız versiyonu belirtmek için](https://semver.org/#spec-item-4) 0.x sürüm numarasını kullanıyoruz.

## Dil Dökümantasyonları

Akıllı sözleşmeler kavramında yeniyseniz, Solidity ile yazılmış bir akıllı sözleşmeyle başlamanızı öneririz. Daha fazla ayrıntıya hazır olduğunuzda, dilin temel kavramlarını öğrenmek için “Örnek ile Solidity” ve “Derinlemesine Solidity” bölümlerini okumanızı öneriyoruz.

Daha fazla bilgi için, blockchain temellerini ve Ethereum Virtual Machine'in detaylarını inceleyebilirsiniz.

### [İpucu](https://github.com/markdown-it/markdown-it-footnote)

>Tarayıcınızdaki kod örneklerini her zaman Remix IDE ile deneyebilirsiniz. Remix, Solidity ile akıllı sözleşmeler yazmanıza, ardından akıllı sözleşmeleri çalıştırmanıza ve yönetmenize izin veren web tarayıcısı tabanlı bir IDE'dir. Yüklenmesi biraz zaman alabilir, bu yüzden lütfen sabırlı olun.

### [Uyarı](https://github.com/markdown-it/markdown-it-footnote)

>Yazılımlar insanlar tarafından yazıldığından hatalar içerebilirler. Akıllı sözleşmelerinizi yazarken kabul görmüş yazılım geliştirme kurallarına uymanız tavsiye edilir; buna kod incelemesi, testler, denetimler ve doğruluk kanıtları da dahildir. Akıllı sözleşme kullanıcıları bazen kodlara yazarlarından daha fazla güven duyarlar. Blockchain ve akıllı sözleşmelerde özellikle dikkat edilmesi gereken özel konular olduğundan; geliştirici olarak herhangi bir kod üzerinde çalışmaya başlamadan önce Güvenlikle İlgili Hususlar bölümünü okuduğunuzdan emin olunuz.

Herhangi bir sorunuz varsa, cevap için online kaynaklarda arama yapabilir arayabilir, [Ethereum Stackexchange' de ](https://ethereum.stackexchange.com/) sorabilir veya [glitter kanalımızı](https://gitter.im/ethereum/solidity/) deneyebilirsiniz.

Solidity veya bu dokümantasyonun iyileştirilmesine yönelik fikirler her zaman memnuniyetle karşılanmaktadır Bu konuda daha fazla ayrıntı için [katkıda bulunanlar rehberimizi](https://solidity.readthedocs.io/en/v0.5.3/contributing.html) okuyun.

## Çeviriler

Topluluktan bazı gönüllüler bu belgeyi farklı dillere çevirmekte bizlere yardımcı oluyor. Bu sebeple çeviriler, değişken derecelerde bütünlük ve güncelliğe sahiptir. İngilizce versiyonu ise referans olarak kullanılır.


